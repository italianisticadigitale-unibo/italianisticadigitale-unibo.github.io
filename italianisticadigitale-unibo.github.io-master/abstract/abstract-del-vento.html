<h3 class="center-text color-black no-margin-top thumbnail-title">Christian Del Vento - <span class="italic">Il consorzio Fonte Gaia: per un «ecosistema digitale» della ricerca nel settore italianista.</span></h3>
<hr class="color-dimgray hr-card">
<h2 class="pre-footer-subtitle color-black margin-bottom-button">ABSTRACT</h2>
<p class="color-black justify p-section">
    Il Consorzio Fonte Gaia (che riunisce dal 2016 sette università francesi e italiane) è nato da una riflessione tra ricercatori e conservatori sull’impatto della rivoluzione digitale nella funzione delle biblioteche universitarie, sulla moltiplicazione delle risorse digitali in ambito umanistico, e sulla loro frammentazione, anche territoriale. Esso si è dato come obiettivo di proporre un’infrastruttura di supporto alla ricerca che superi, da un lato, la tradizionale separazione tra conservazione e valorizzazione del patrimonio documentario e la ricerca su di esso, dall'altro, la parcellizzazione delle esperienze. Questo nuovo spazio aperto e interoperabile offrirà strumenti di coordinazione tra progetti diversi e una piattaforma di diffusione collaborativa che metta a disposizione strumenti di diffusione e tecnologie sviluppate in open source, e che favorisca la convergenza nella digitalizzazione, strutturazione e codifica dei dati. In tal modo, promuovendo pratiche virtuose in termini di disponibilità e di accessibilità alle fonti della ricerca, si favoriranno la valorizzazione scientifica del patrimonio digitalizzato e la diffusione della produzione accademica.  
</p>