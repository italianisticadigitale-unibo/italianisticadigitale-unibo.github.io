<h3 class="center-text color-black no-margin-top thumbnail-title">Ersilia Russo e Beatrice Nava - <span class="italic">Manzoni digitale</span>: <a href="http://projects.dharc.unibo.it/philoeditor/" class="color-dimgray underline italic" target="_blank">PhiloEditor</a> e un modello di edizione del <span class="italic">Conte di Carmagnola</span></h3>
<hr class="color-dimgray hr-card">
<h2 class="pre-footer-subtitle color-black margin-bottom-button">ABSTRACT</h2>
<p class="color-black justify p-section">
    La diffusione dell’approccio digitale per la rappresentazione dei testi letterari continua a stimolare proficue ricerche in ambito 
    filologico. Anche la filologia d’autore inizia a giovarsi dell’incontro con le possibilità offerte dal nuovo medium – sia a livello 
    metodologico che applicativo – come mostrano i due casi di edizione digitale oggetto del presente intervento, sviluppati con lo scopo 
    di rispondere agli obiettivi della disciplina.
</p>
<p class="color-black justify p-section">
    Nello specifico verranno presentate la piattaforma <span class="italic">PhiloEditor</span> – che permette il confronto delle due 
    redazioni a stampa dei <span class="italic">Promessi Sposi</span> e un’indagine tipologica delle varianti – e un modello di edizione del 
    <span class="italic">Conte di Carmagnola</span>, pensato per la visualizzazione delle fasi elaborative dell’opera. 
    Entrambi i progetti, realizzati in continuità con il PRIN <span class="italic">ManzoniOnline</span> 
    (PI: G. Raboni), oltre a costituire risultati innovativi per lo studio delle opere, svolgono un’importante funzione modellizzante per 
    l’applicazione ad altri casi di filologia d’autore.
</p>