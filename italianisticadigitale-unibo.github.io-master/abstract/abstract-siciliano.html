<h3 class="center-text color-black no-margin-top thumbnail-title">Angela Siciliano - <span class="italic">L’edizione delle postille della Biblioteca di Giorgio Bassani</span></h3>
<hr class="color-dimgray hr-card">
<h2 class="pre-footer-subtitle color-black margin-bottom-button">ABSTRACT</h2>
<p class="color-black justify p-section">
    Nell’allestire l’edizione di un postillato il filologo deve far fronte ad una serie di criticità: come esprimere il rapporto 
    tra la postilla e il testo annotato? Come dar conto delle “postille mute”? Come rappresentare la fenomenologia della postillatura 
    senza ricorrere a un complesso apparato di simboli e, soprattutto, senza perdita di informazioni? La riflessione sul tema sarà 
    svolta prendendo in esame l’edizione delle postille della Biblioteca di Giorgio Bassani. Un’edizione che procede su due binari: a 
    quella tradizionale si affianca infatti l’edizione digitale, che consente di risolvere le criticità rilevate. Al confronto e al dialogo 
    tra le due metodologie ecdotiche seguirà la presentazione del prototipo di edizione digitale in corso di allestimento, dedicato alle 
    postille di Bassani a un libro per lui fondamentale, <span class="italic">La scuola dell’uomo</span> di Guido Calogero.
</p>