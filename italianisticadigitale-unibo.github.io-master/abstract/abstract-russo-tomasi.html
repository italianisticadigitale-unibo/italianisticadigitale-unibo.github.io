<h3 class="center-text color-black no-margin-top thumbnail-title">Emilio Russo e Franco Tomasi - <a href="http://www.archivirinascimento.it/l" class="color-dimgray underline italic" target="_blank">Archivi del Rinascimento</a></h3>
<hr class="color-dimgray hr-card">
<h2 class="pre-footer-subtitle color-black margin-bottom-button">ABSTRACT</h2>
<p class="color-black justify p-section">
   "Archivi del Rinascimento" è un progetto che intende promuovere la valorizzazione di repertori digitali italiani ed europei dedicati 
   alla civiltà del Rinascimento italiano. Costituito in una prima fase a partire da una mappatura delle informazioni raccolte in diverse 
   indagini autonome (<span class="italic">Archilet</span>, <span class="italic">Autografi dei letterati italiani</span>, 
   <span class="italic">Italian Academies</span> e <span class="italic">Lyra</span>), "Archivi del Rinascimento" offre l'opportunità di 
   svolgere ricerche incrociate su scritture autografe e lettere, sulla produzione lirica e sull’attività svolta in seno alle accademie, 
   con riferimento a un gran numero di autori, distribuiti su un ampio arco cronologico ma concentrati in particolare tra XV e XVII secolo. 
   L’interrogazione congiunta consente di accedere contemporaneamente a banche dati differenti, e di ricevere in risposta una lista di 
   risultati suddivisa per database di provenienza e per autori direttamente interessati.  
</p>
<p class="color-black justify p-section">
   A partire dal settembre 2020 Archivi del Rinascimento ospita anche tutte le edizioni cinquecentesche censite in Edit 16, grazie a un 
   accordo siglato con l'ICCU (MiBACT); nei prossimi mesi sono inoltre previsti gli ingressi dei dati relativi ai progetti 
   <span class="italic">Vernacular Aristotelianism in Renaissance Italy</span> (Univ. di Warwick) ed <span class="italic">Epistulae</span> 
   (Univ. di Lausanne), nello spirito di una piena collaborazione negli studi europei sul Rinascimento.
</p>