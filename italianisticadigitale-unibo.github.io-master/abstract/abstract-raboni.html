<h3 class="center-text color-black no-margin-top thumbnail-title">Giulia Raboni - <a href="http://www.alessandromanzoni.org/" class="color-dimgray underline italic" target="_blank">Manzoni on line</a></h3>
<hr class="color-dimgray hr-card">
<h2 class="pre-footer-subtitle color-black margin-bottom-button">ABSTRACT</h2>
<p class="color-black justify p-section">
   Il Progetto “Manzoni Online: carte, libri, edizioni, strumenti”, che ha visto la partecipazione di studiosi delle Università di Parma, 
   Bologna, Milano, Pavia e Losanna, aveva come obiettivo quello di sviluppare nel triennio compreso tra il febbraio 2017 e il febbraio 2020 
   la prima piattaforma digitale dedicata all’opera di Alessandro Manzoni: <a href="http://www.alessandromanzoni.org/" class="color-dimgray underline" target="_blank">www.alessandromanzoni.org</a>. A fronte dell’enorme corpus di carte 
   autografe e volumi manzoniani dispersi tra i fondi della Biblioteca Braidense, di Casa Manzoni e di Brusuglio, mancava finora qualsiasi 
   strumento di indagine, che dominasse in modo comprensivo la notevole mole dei materiali, editi e inediti, relativi all’autore. Obiettivo 
   primario del progetto era quindi allestire uno spazio digitale che fungesse da luogo di riferimento e raccordo per la ricerca scientifica 
   su Manzoni. Lo sviluppo di tale strumento, la cui apertura, ancorché parziale, è prevista per il 16 novembre 2020, rappresenta al tempo 
   stesso un potenziale paradigma per la valorizzazione del patrimonio documentario relativo ad altri autori della letteratura italiana, con 
   l’obiettivo di costituire in futuro un luogo di raccordo che possa permettere anche il dialogo e lo scambio di dati.
</p>