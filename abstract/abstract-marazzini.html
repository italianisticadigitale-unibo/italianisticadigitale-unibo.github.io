<h3 class="center-text color-black no-margin-top thumbnail-title">Claudio Marazzini e Nicoletta Maraschio - <span class="italic">Gli scaffali digitali dell'Accademia della Crusca</span></h3>
<hr class="color-dimgray hr-card">
<h2 class="pre-footer-subtitle color-black margin-bottom-button">ABSTRACT</h2>
<p class="color-black justify p-section">
    La sezione del sito dell'Accademia della Crusca denominata “Scaffali digitali” si è andata arricchendo nel corso del tempo, fino a 
    diventare una delle risorse linguistiche della Rete più frequentate e più utili per gli studiosi di tutto il mondo. La relazione 
    illustrerà le linee di intervento seguite e darà conto della storia degli “Scaffali digitali”, parallela alla crescita d’importanza 
    delle risorse informatiche applicate al settore umanistico nel quadro culturale italiano. La prima fase degli “Scaffali” ha riproposto 
    le 5 edizioni del Vocabolario dell'Accademia, un'operazione che si va ora concludendo. La relazione metterà quindi in evidenza come, 
    attorno a questo nucleo fondamentale della lessicografia italiana trasferito dalla carta a digitale, si sia costruita una raccolta 
    preziosa di vocabolari e di strumenti, nuovi (ad es. ArchiDATA e la “Stazione lessicografica”) o talora ottenuti attraverso una 
    politica di scambi non onerosi con l'industria editoriale (il Tommaseo-Bellini e il GDLI). La relazione illustrerà le difficoltà 
    incontrate nella trasposizione dalla carta al sito, tenendo conto del fatto che il digitale è un’approssimazione che va migliorando 
    via via, e l’esito sta nell’innovazione continua, secondo le linee descritte anche da Paola Italia nel libro recente 
    <span class="italic">Editing 2000. Per una filologia dei testi digitali</span>.
</p>