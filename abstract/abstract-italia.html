<h3 class="center-text color-black no-margin-top thumbnail-title">Paola Italia e Roberta Priore - Leopardi: <a href="http://wikileopardi.altervista.org/wiki_leopardi/index.php?title=Wiki_Leopardi" class="color-dimgray underline italic" target="_blank">Wiki Leopardi</a>, <a href="http://leopardi.ecdosys.org/it/Home/" class="color-dimgray underline italic" target="_blank">Leopardi Ecdosys</a>, <span class="italic">Leopardi 3D</span></h3>
<hr class="color-dimgray hr-card">
<h2 class="pre-footer-subtitle color-black margin-bottom-button">ABSTRACT</h2>
<p class="color-black justify p-section">
   I progetti digitali che vengono presentati nella relazione, relativi all’opera leopardiana, mostrano come il mezzo digitale 
   fornisca paradigmi diversi a seconda dei casi filologici affrontati, e che – come nella filologia cartacea – 
   non vi sia un’edizione “perfetta”. Il modello adottato per la rappresentazione della tradizione a stampa 
   dei <span class="italic">Canti</span> – <a href="http://wikileopardi.altervista.org/wiki_leopardi/index.php?title=Edizione_Critica_Digitale" class="color-dimgray underline" target="_blank">WIKI Leopardi</a> – 
   è stato sviluppato in ambito didattico, e costituisce la sperimentazione di una <span class="italic">edizione collaborativa</span> 
   ad alto tasso di specializzazione dei partecipanti. L’edizione, che dall’apertura al pubblico, nell’aprile 2020, ha avuto più 
   di 6000 contatti, ha una vocazione generalista e didattica e permette di coniugare l’evoluzione della struttura del libro, 
   con quella delle singole varianti. Diversamente, il progetto <a href="http://leopardi.ecdosys.org/it/Home/" class="color-dimgray underline" target="_blank">Ecdosys Leopardi</a>, adotta una rappresentazione stratigrafica 
   secondo il metodo dei “grafi”, che si adatta molto bene al caso di studio utilizzato: il quaderno napoletano degli <span class="italic">Idilli</span>, 
   in cui le “giornate” di copia e le quattro campagne correttorie, possono essere rappresentate efficacemente nella molteplicità 
   dei loro strati correttori. L’ultimo progetto presentato, <a href="http://www.filologiadautore.it/wp/chi-rti-project/#Leopardi" class="color-dimgray underline" target="_blank">Leopardi 3D</a>, ancora in corso, applica al medesimo quaderno napoletano 
   la tecnologia RTI (Reflectance Trasformation Imaging), che attraverso una serie di foto ad alta definizione, realizzate a luce 
   radente e in riflessione su superficie convessa, permettono, dopo la ricomposizione <span class="italic">post imaging</span>, di 
   rappresentare la tridimensionalità del manoscritto ed evidenziarne la stratigrafia compositiva, in un vero e proprio 
   “viaggio immersivo” nel manoscritto, considerato non più come un oggetto a due dimensioni, ma tridimensionale, dove la terza 
   dimensione è quella del tempo.
</p>