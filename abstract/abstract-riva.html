<h3 class="center-text color-black no-margin-top thumbnail-title">Massimo Riva e Michael Papio - Il <a href="https://www.brown.edu/Departments/Italian_Studies/dweb/" class="color-dimgray underline italic" target="_blank">Decameron web</a>, vent’anni dopo: bilanci e prospettive.</h3>
<hr class="color-dimgray hr-card">
<h2 class="pre-footer-subtitle color-black margin-bottom-button">ABSTRACT</h2>
<p class="color-black justify p-section">
    L’attuale pandemia ha riportato alla ribalta il capolavoro di Boccaccio per le analogie con il contesto della “mortifera pestilenza...nelle parti orientali incominciata” e la condizione di isolamento della “gentile brigata” che fa da cornice al novellare. A vent’anni dalla sua creazione anche il Decameron Web è stato di riflesso oggetto di rinnovato interesse, e da questo prendiamo lo spunto per bilancio di questo esperimento, nato in parte come edizione digitale, in parte come portale per una lettura e una didattica divulgativa e collaborativa. Dopo una breve riflessione su “ciò che è ancora vivo e ciò che è morto” (leggi obsoleto) oggi nel Decameron Web, parleremo delle prospettive per un suo potenziale rilancio, concentrandoci in particolare su due aspetti: la progettazione di nuovi strumenti che arricchiscano la visualizzazione del mondo del Boccaccio, collegando l’opera narrativa all’edizione del <span class="italic">De Montibus</span>, curata da M. Papio; e le prospettive attuali per una riconfigurazione del portale al servizio di una comunità allargata di lettori, studiosi e studenti.  
</p>