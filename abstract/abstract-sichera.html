<h3 class="center-text color-black no-margin-top thumbnail-title">Antonio Sichera e Antonio Di Silvestro - <span class="italic">Pirandello on line</span></h3>
<hr class="color-dimgray hr-card">
<h2 class="pre-footer-subtitle color-black margin-bottom-button">ABSTRACT</h2>
<p class="color-black justify p-section">
   L’Edizione Digitale dell’<span class="italic">Opera Omnia</span> di Pirandello, posta sotto l’egida della Commissione Nazionale, nominata dal 
   MIBACT e composta da studiosi italiani e stranieri (il suo presidente è Angelo Pupino, il suo segretario Aldo Morace), 
   intende presentarsi come un’edizione-archivio, dove la tradizione delle opere pirandelliane, storicamente affidata al marchio 
   prestigioso di Mondadori editore, si consegna alle potenzialità innovative della filologia e della lessicografia digitali mentre si 
   apre, al contempo, ai lettori comuni e alle giovani generazioni attraverso una serie di risorse multimediali e didattiche. 
</p>
<p class="color-black justify p-section">
   La struttura dell’edizione, diretta da Antonio Sichera e da Antonio Di Silvestro e messa a punto da un’equipe di giovani 
   studiosi e ricercatori del Centro di Informatica Umanistica dell’Università di Catania, offre una molteplice possibilità 
   di approccio: filologico, attraverso la trascrizione di autografi, l’edizione critica dei testi, il confronto sinottico tra 
   edizioni; lessicografico, mediante un menu di interrogazione dei testi per lemmi e per forme che si affianca alle concordanze 
   integrali delle singole opere; didattico, attraverso percorsi multimediali e forme di visualizzazione ‘creativa’ dei dati lessicali, 
   in cui il lavoro scientifico si ‘traduce’ didatticamente al servizio di docenti, studenti e appassionati dell’opera di Pirandello. 
</p>